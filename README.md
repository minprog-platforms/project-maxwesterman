# Randwijck: Geven en Krijgen

### Projectvoorstel Max Westerman


#### Inleiding
Enkele jaren geleden is de WhatsApp-groep 'Randwijck GEVEN & KRIJGEN' in het leven geroepen door 
enkele actieve buurtbewoners van de Amstelveense wijk Randwijck. Het doel van deze WhatsApp-groep was (en is) 
om laagdrempelig goederen een tweede leven te bieden door ze gratis door te geven aan buurtbewoners.
Met 256 actieve deelnemers en tientalle gedeelde goederen per dag is het initiatief niet alleen erg handig en duurzaam, maar ook ontzettend leuk!

De volgende [afbeelding](/doc/Foto1-whatsapp.jpeg) toont hoe een bureaustoel, een (super mooie) fiets en een speelgoed werkbank in de groep werden aangeboden.

#### Beperkingen
Het initiatief loopt ook tegen enkele belemmeringen op, die in de gesprekken duidelijk naar voren komen. 
Zo kent de groep door de restricties van WhatsApp, het platform wat momenteel wordt gebruikt voor het aanbieden en opvragen van goederen, 
een maximaal aantal deelnemers van 256 personen. De lijst van buurtbewoners die actief mee zouden willen doen met dit initiatief is echter veel groter (400+).
Al enkele tijd worden er pogingen gedaan tot betere alternatieven, zoals het gebruik van Telegram (zie [afbeelding](/doc/Foto3-whatsapp.jpeg) en [afbeelding](/doc/Foto4-whatsapp.jpeg).
In Telegram kunnen veel meer dan 256 personen deelnemen in een gesprek. Toch heeft een dergerlijke transitie wegens de vertrouwlijkheid van het huidige platform nog niet plaatsgevonden.
Ook wordt de functionaliteit van de huidige manier van communiceren via WhatsApp ingekaderd door de vormgeving en functionaliteit van het communicatieplatform WhatsApp. Ook hier zijn enkele opmerkingen over gemaakt die stellen dat andere platformen wellicht meer zouden passen bij het type activiteit van het initiatief (zie [afbeelding](/doc/Foto2-whatsapp.jpeg)).

#### Oplossing: de app 'Randwijck: Geven en Krijgen'
De app 'Randwijck: Geven en Krijgen' heeft tot doel een bestaande maatschappelijke activiteit efficienter, gebruikersvriendelijker en leuker te maken door drie aspecten te introduceren:
- Verruiming deelnemerlijst
- Verbetering visualistatie en functionaliteit (taakgericht)
- Toevoegen spelelement

#### Verruiming deelnemerlijst
Het belangrijkste probleem waar de bewoners momenteel tegenaanlopen is dat er meer vraag is naar deelname van de groepsapp dan dat er plek is.
Dit probleem zal in de app 'Randwijck: Geven en Krijgen' opgelost worden. Het platform CloudKit van Apple voorziet in de database die nodig is 
om grote hoeveelheden data te bewaren. Door dit middel is het mogelijk om data van meer dan 256 personen te gebruiken.

#### Verbetering visualistatie en functionaliteit
Het aanbieden en opvragen van goederen door buurtbewoners gebeurt momenteel door middel van WhatsApp, een communicatiemiddel die niet expliciet 
ontworpen is voor dit type activiteit. Een vormgeving en/of functionaliteit zoals bijvoorbeeld Marktplaats en Vinted, waar gebruikers producten aanbieden (toevoegen) en verkopen (waarna de advertentie wordt verwijderd) zou wellicht een betere aansluiting vinden bij het initiatief van de buurtbewoners.

#### Toevoegen spel-element
Momenteel wordt grotendeels de 'first come, first served' basis gebruikt, waarbij een buurtbewoner een goed aanbied, en de eerste die reageert kan hem ophalen. Om meer activiteit te stimuleren en het concept leuker te maken kan er nog een andere manier van verdeling van de goederen worden bedacht, namelijk: wie de meeste punten/credits heeft opgebouwd maakt de meeste kans. Deze punten kunnen verzameld worden door goederen aan te bieden. Een klein goed is 1 punt, een gemiddeld goed 2 en een duur goed 3. Bij het opvragen van een goed kan er worden gefilterd op de persoon die de meeste punten heeft (en dus in het verleden de meeste goederen heeft aanboden). Dit stimuleert het aanbieden van goederen en stimuleert het gebruik van het initiatief.

### Simpele Sketch idee

![Sketch idee deel 1](/doc/Scetch1.jpeg)
![Sketch idee deel 2](/doc/Scetch2.jpeg)

### Vereisten
De externe bronnen die ik wil gebruiken moet ik nog even over na denken en overleggen. In mijn ogen is dit vooral een aspect dat waar ik gedurende het proces achter zal moeten komen. Wel wil ik mijn app schrijven in XCode en zal er gebruik worden gemaakt van CloudKit, een applicatie waardoor data van gebruikers kan worden opgeslagen.


